---
title: "Intro til prosjektdatabasen #XX: Digitalisering = automatisering * modellering"
author: Teodor Heggelund
date: så snart den er ferdig
---

I digitalisering går automatisering og modellering hånd i hånd. Med
automatisering mener vi at prosesser skal bygges opp én gang, så kan de siden
kjøres. Med modellering mener vi at relevant informasjon skal være bygget opp
som en informasjonsmodell, som kan utforskes.

Automatisering uten modellering gir et black-box-system -- en lang koblet system
kjøres, med for mye magi. Hva som skjer underveis er vanskelig å få informasjon
om. Vi mister oversikt og sporbarhet. Automatisering uten modellering finner vi
ofte i prosjektorganisasjoner, der hva som skal gjøres ofte endrer seg, og det
ikke er mulig å standardisere.

Modellering uten automatisering gir et tunggrodd byråkrati med lange prosesser.
Innføring av endringsmeldinger for alle endringer. For å føre reiseregning, må
du gå gjennom disse femten stegene. For å få saken gjennom det offentlige
organet, må tre komitéer komme med innspill, og saken ut på høring for løse
innspill og etter at detaljert innføringsplan er klar. Modellering uten
automatisering finner vi ofte i organisasjoner som må levere pålitelighet for
samme prosess, gang på gang på gang.

Automatisering /med/ modellering muliggjør innsikt mellom stegene. Vi kan søke
i informasjonen vi har, og se hvorfor vi fikk resultatet vi gjorde. Vi kan spore
et objekt gjennom prosessen.

Modellering med automatisering gir flyt. Prosessene er ikke lenger begrensende,
men vi har oversikt gjennom flyten. Vi /ønsker/ å bruke prosessen, fordi den lar
oss /både/ jobbe mer effektivt og mer pålitelig.

#+begin_center
~
#+end_center

Innen IT har vi mer spesifikke begreper om automatisering og modellering: vi
snakker heller om programmering og databaser. Med programmering kan vi gjøre
jobben med en prosess én gang, og deretter kjøre prosessen. I databaser har vi
et praktisk verktøy for å modellere informasjonen vi trenger, og lagre
informasjonen vi har. Deretter har vi fleksibel tilgang til all modellert data.

Rådgivere for bygg- og anleggsbransjen har lenge vært klar over fordelene med
parametrisk modellering. Med parametrisk modellering lettes endring; med en
parametrisk modell har vi bygget opp de parameterene vi ønsker å styre. Så når
vi ønsker å endre parameterene våre, får vi resten på kjøpet.

Datamodellering og databaser har imidlertid ikke fått den samme oppmerksomheten.
Hvorfor? Vi har jo allerede informasjonsmodeller. Analysemodellen er én. Den
jobber vi med. Og vi har mange gode verktøy som løser mye her. BIM-modellen er
en annen. Her får vi se sluttresultatet grafisk.

Så hvorfor dedikerte databaser? Hvorfor ikke bare bruke analysemodellen eller
BIM-modellen?

Spørsmålet er godt. Vi kan komme langt med analysemodellen. Mange leverandører
gir en svært fornuftig måte å modellere konstruksjonen vår, og nyttig
integrasjon. BIM-modellen lar oss kommunisere resultatet med andre på en
effektiv måte.

Vi kommer imidlertid til å støte på utfordringer når vi skal dele og oppdatere
informasjon. Analysemodellen er laget for bruk med én bruker. BIM-modellen er
spesialisert mot det grafiske. Databaser, derimot, er laget for delt
informasjonsmodellering til muliggjøring av automatisering av omkringliggende
prosesser, og databaser har vært under tung utvikling siden 60-tallet. Svaret er
ganske enkelt at det har blitt lagt ned så mye ressurser ned i databaser, at
kvaliteten er ovelegen.

Hva venter du på? Bruk [[https://www.prosjektdatabase.no/][Prosjektdatabase.no]] til å muliggjøre digitalisering i
ditt ingeniørteam i dag.
