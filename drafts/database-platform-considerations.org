---
title: "Valg av databaseplattform: fleksibilitet eller beleilighet?"
author: Teodor Heggelund
date: 2018-08-25
---

Når du skal ta i bruk en database, må du bestemme deg for hvor mye automatikk du
ønsker i prosessen. Trenger du full kontroll? Eller trenger du en lett tjeneste?
Hva er det egentlig du har behov for? Valget ditt handler om hvor dypt ned i
teknologien du går.

Helt øverst kan du kjøpe en ferdig tjeneste. Firebase er et eksempel på en
databasetjeneste. Denne lar deg komme i gang fort, og integrerer med andre
tjenester som håndterer autentisering og grensesnitt mot webapplikasjoner. Du
har mindre fleksibilitet, mindre fart, og det er vanskeligere å lage sin egen
plattform.

Lenger ned kan du velge å drifte din egen Linux-server, installere en database
på den, gjøre sikkerhetsoppdateringer, konfigurere nettverk. Helt nede har du
ingen begrensninger på ytelse eller fleksibilitet, men du tar på deg selv mye
ansvar. Feil konfigurering av nettverk kan gi en tidkrevende øvelse å fikse,
nedetid for brukere og potensielt sikkerhetsproblemer.

Så svaret på "hvordan bør jeg bruke databasen" er subjektivt -- det er en
avveining. For langt ned, og du rekker ikke gjøre jobben du trenger. For langt
opp, og du risikerer å få hender og føtter bundet, uten å kunne spørre om
informasjon du trenger.

Gjennom [[https://www.prosjektdatabase.no/][Prosjektdatabase.no]], vedder jeg på følgende:

1. Prosjektet bør ha direktetilgang til databasen. Prosjektmedarbeidere bør
   kunne kjøre SQL direkte, og koble til administrasjonsverktøy som DataGrip.
   Prosjektmedarbeidere bør ha tilgang direkte til databaseskjemaet.
2. Prosjektet bør ikke ha en intern rolle ansvarlig for opprettelse av database,
   tilgangskontroll, backup og dataeksport.
3. Grunnstrukturen for databasen bruk i prosjektet bør gis rom til å utvikles
   mellom prosjekter

Jeg tror på et symbiotisk forhold mellom prosjektene og en tredjeparts
leverandør av database. Jeg tror vi da kan treffe et nært optimalt grensesnitt.
Og jeg tror det kan være det første steget mot reell digitalisering av
ingeniørprosjekter.

Teodor
